---
title: Research Software Ingenieur
layout: featured
author: Yonis le Grand  
image: /assets/img/news/research_software_engineer.jpg
categories: careers
---

Nederlandstalige versie.

Go to [English version](/careers/2024/05/27/Research-Software-Engineer)

### Vacature: Onderzoekssoftware-ingenieur

Bij Ignition computing zijn we gespecialiseerd in high-performance computing en onderzoekssoftware. we werken samen met onze klanten om de wereld een betere en duurzamere plek te maken. Ondere andere door het bouwen van infrastructuur voor kernfusie-onderzoek, het verminderen van rekentijden door simulatie versnelling of door het bouwen van een platform voor de optimalisatie van glastuinbouw.

Als ontwikkelaar bij Ignition Computing lever je programmeer- en consulting diensten voor zowel commerciële als onderzoeksdoeleinden. Je krijgt de kans om bij elke stap van de ontwikkeling van software betrokken te zijn.

We programmeren voornamelijk in Python, C++ en Fortran. In ons kleine team met veel kennis hanteren wij een filosofie van kennisdeling en elkaar helpen bij nieuwe uitdagingen. Als jij je vaardigheden als software developer verder wilt ontwikkelen, dan ben jij de persoon die we zoeken.

Ignition Computing is een startup in Eindhoven aan de Keizersgracht. Onze cultuur is gericht op samenwerking, ontplooing en een gezonde werk-privé balans. Bij Ignition Computing geloven we in een informele omgeving waarbij iedereen gelijk is. We delen ons kantoor met Afterservice en delen de lunch en vrijdagmiddagborrel met hen.

#### Sommige van onze huidige projecten zijn:

- Preconnet,  een tool voor het benchmarken en versnellen van fysicasimulaties door het optimaliseren van solverconfiguraties, initiële gissingen en preconditionering.
- [ITER](https://iter.org), het grootste kernfusieproject ter wereld, waar we meerdere projecten hebben lopen, zoals het werken aan de onderliggende gegevensstructuren voor experimentele data ([IMASPy](https://pypi.org/project/imaspy/)) het ontwikkelen van simulatie codes.
- Consulting voor meerdere Nederlandse tech bedrijven zoals [Celsian](https://www.celsian.nl/) en [Plasma Matters](https://plasimo.phys.tue.nl/index.php).
- Consulting voor een Amerikaanse kernfusie start-up.

### Verantwoordelijkheden

- Nauwe samenwerking met klanten en collega's om nieuwe software te ontwerpen en te bouwen
- Nieuwe en creatieve ideeën bedenken
- Planning van projecten en sprints uitwerken
- Innovatieve software bouwen

### Wat we van jou verwachten

- Aantoonbare kennis van en ervaring met softwareontwikkeling
- Ervaring met Git en CI/CD pipelines
- In staat zijn om zelfstandig te werken en nieuwe ideeën voor te stellen binnen een team
- Vloeiend in geschreven en gesproken Engels
- Bereidheid om te leren
- Ervaring met Python, C++ en Fortran is een pré

### Wat wij jou aanbieden

- Salaris tussen €2800 en €3500
- Gratis all-you-can-eat lunch
- Flexibel betaald verlof beleid
- Mogelijkheid tot gedeeltelijk thuiswerken
- Levendige werkplek in het centrum van Eindhoven
- Veel doorgroeimogelijkheden

Om te solliciteren stuur jouw sollicitatiebrief met CV naar <careers@ignitioncomputing.com> voor maandag 17 juni.
